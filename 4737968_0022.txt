16

auctor est misisse eum Atheniensibus litteras, quibus a rege
iussus esset urbem dirutam eis denuo aedificare, multum
argentum dare, Graecos ceteros subiicere. Quod quum La-
cedaemonii audiissent, ipsos metu legatos misisse, qui Athe·
nienses hortati essent, ut liberos et* mulieres Lacedaemonem
mitterent et pro eis frumentum a se acciperent. Magnam
enim inopiam Athenis fuisse. Herodotus VIII, 140 narrat
Alexandrum litteras ipsas, quas Xerxes Mardonio misisset,
recitasse, quibus ille Atheniensibus promisisset, se veniam
daturum esse peccatorum, agrum redditurum atque alium ’
quem vellent, libertatem servaturum, templa diruta restitu-
turum et edocuisse, quam nihil id, quod facerent, ipsis
’ proficeret. Qua quum de re certiores facti essent Lace—
daemonii, ipsos legatos misisse, qui Athenienses adhortati
essent, ne' ad Persas desciscerent, quum bellum movissent,
et promisissent, se mulieribus et ad arma inutilibus victum
daturos esse. In Diodoro quidem non satis perspicuum est,
utrum legati utrorumque eodem tempore adsint, an id quod
audierent Persarum legatos advenisse, Lacedaemonios com->
moverit, ut mitterent, quum tempus non accurate tradat,
sed legati Persarum Atheniensibus iussu Mardonii promit-
tunt, agrum quem vellent in Graecia daturum eum esse,
moenia et templa combusta aedificaturum, civitatem liberam
suis legibus usuram esse3 Lacedaemoniorum vero tantum
postulant, ne a Graecis deficiant. Quamquam enim non-
nullis locis Diodorus abhorret, tamen multo verisimilius est
haec ipsi qua erat negligentia tribuere quam putare diver-
sis fontibus usos esse Plutarchum et Diodorum, ut hanc
narrationem ex Ephoro fluxisse statuam. ’
Fine capitis Plutarchus alio fonte usus est atque antea.
Incipit autem verbis ου’ μὴν ἀλλὰ. Nam iam multis locis
his verbis transit ad novum fontem atque omnia quae se-
quuntur a ceteris longe discrepant. Narrat Aristidem ple-
biscitum, quod utrisque responderetur, tulisse, legatos, qui,
quamdiu cum plebe egisset, abiissent, introduxisse, severe

