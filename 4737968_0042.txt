36

cum gloria templi quam coniunctissima erat Plataeensium.
Hoc consilium plane perspicuum est et quomodo sacerdotes
eis quae Plutarchus affert usi sint, demonstratur, quod,
si cum Pausania IX, 4, 1. comparamus, falsum id esse
perspicuum est, quippe qui auctor sit templum praeda

Marathonia aedificatum esse. Neque minus id quod Plutar- ’

chus narrat Lacedaemonios et Athenienses suum quemque
tropaeum statuisse pugnat cum Pausania, quippe qui tan·
tum unum¹ fuisse dicat.

Plutarchus picturas μέχρι νῦν viguisse commemorat.
Pausanias eas vidit, neque est quod νῦν ad tempora Plutar-
chi non referamus, quum non videam, ad quem alium
spectet, et Plutarchus, quippe qui esset Boeotus et sacerdos
videre eas facillime posset.

Denique fine capitis narrat Plutarchus a nullo alio
scriptore traditam et permiram narratiunculam' de Platae-
ensi quodam Euchida, qui septuaginta quinque milia pas-
suum uno die emensus est, ut ignem sacrum Delphis af·
ferret, et statim tum moriens concidit. Quum mihi non
persuaserim hominem tantum spatium itineris emetiri posse,
totum esse fictum puto. Fortasse erat templo Dianae Eu·
cleiae sepulcrum et ad id quod permirum erat interpretandum
sacerdotes hoc ementiti sunt, quod, quum unus ex Platae-
ensibus tali modo mortem perpessus esset, his summo ho·
nori erat. Huc accedit, quod novissimi ‚versus sunt talis,
qui religiones et mores Boeotorum tam bene cognoverit, ut
is, qui non erat Boeotus, scribere non potuerit.

Cap. XXI narrat omnium Graecorum dies festos Eleu-
theriorum victoria celebratos institutos esse et describit,
quomodo feralia in honorem interfectorum edita sint. Haec
duo solemnia distinguenda sunt. Illud cadit in mensem
Panemum, hoc in mensem Alalcomenium aut fastis Athe-
niensium Maimacterionem. De illo dicit Plutarchus in oon-
cione omnium Graecorum Aristidem tulisse, ut quotannis
‚conventus Graecorum Plataeas conveniret et quinto quoque

