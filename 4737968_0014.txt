8

iustitia et amor patriae Aristidis laudatur, quod propter
illam expulsus esse et quum Athenas relinqueret, deos pro
patria invocasse dicitur. Nec minus genus scribendi plane
idem est, quod in eis, quae antecedunt. Denique ceteri
rerum scriptores haec omittunt. Quare quum hoc caput
eidem fonti tribuam, cui ea quae antecedunt, haec omnia,
quae initium et finem vitae nostrae complectuntur, ex uno
fonte derivanda sunt, atque ad definiendum hunc fontem
summi momenti nobis sunt nomina eorum, quos Plutarchus
ipse testes affert. Citantur autem ab illo nominatim Ari-
stoteles, Theophrastus, Demetrius, Aristoxenus, Callisthenes,
Hieronymus, Ariston, Aeschines, Idomeneus, Panaetius, Cra-
terus, Clidemus. Quorum omnium opera Plutarchum ipsum

' inspexisse quis est, qui putet. Quamquam enim comme-

morat, tamen plane abhorret tale genus scribendi a more
Plutarchi, et multo verisimilius est non ipsum omnia ea
collegisse et connexuisse, sed e fonte desumpsisse, quo iim
hae res ita expositae erant, ut nunc apud Plutarchum scrip-
tas legimus. Quorum quum omnium doctorum virorum
aetate novissimus scripserit Panaetius, amicus ille Scipionis
Africani et Laelii, Plutarchus non modo ceteris usus esse
non potest, sed ne hunc quidem excussit. Neque enim
vulgo, quo fonte usus sit, dicit. 'I’um omnia, quae ille
affert, refutare studet, sed tam bene cum eis, quae ante-
cedunt et sequuntur, cohaerent, ut nullo modo a Plutarcho
ipso addita esse possint ex opere illo Panaetii, quod Σω-
κράτης inscribitur. Quare nihil aliud restat, quam ut su-
mamus Plutarchum scriptore quodam usum esse, qui Pa-
naetio aetate posterior erat, et exeunte secundo saeculo
ante Christum natum vivebat. Quis fuerit, dicere quidem
non possumus, sed qui fuerit, ex eis, quae capita continent,
perspicuum est. Nam iam supra dixi spectare ea et ad
mores et ad vitam privatam Aristidis. Quas quum ad res
rerum scriptores animos non attendissent, tandem postquam
Aristoteles discipulos impulit, ut tempus non solum collo-

