10

memoratur et verba ipsa tam obscura sunt,.ut quae sit ln
cognosci non possit, neque vero reiicienda sunt, quum tale
quid factum esse Aristoteles auctor sit. Hoc tantum de—
monstrat, quanta iustitia fuerit Aristides et quanta pravitate
Themistocles. Consilium igitur idem est, quod initii. Huo
accedit, quod fere eodem modo, quum tantum pauca mutet,
narratiunculam hanc Cicero de officiis 11, 11, narrat. Con-
stat autem, eum multa in scribendo hoc opere desumpsisse
ex opere illo Panaetii, quod inscribitur περὶ καθήκοντος.
Quare, puto etiam Plutarchum aut Panaetio ipso usum esse
aut id quod propter initium multo verisimilius est, alio
docto Alexandrino qui quidem ipse illum excussit, atque
unde hoc fluxisse statuimus, inde etiam illud derivare non
, dubito, ut totum caput Alexandrino tribuam, praesertim
quum vestigia talis fontis etiam multis aliis locis appareant.
Sed de his postea videbimus.

Venio nunc ad eam partem vitae, quae nobis multo
maioris momenti est. Nam a capite octavo narrat Plutar-
chus pugnas ad Salaminem et Plataeas factas et foedus ab
Atheniensibus cum Ionibus ictum. Quum autem in descri-
benda illa pugna vita Themistoclis aliquantum temporis con-
sumpsisset, verisimile est ad utramque vitam in narranda
hac re eum respexisse et singula pro re et consilio mutata
narrasse. Quum enim ibi id ageret, ut Themistoclis merita
quam clarissima fierent, et ceteri obscurarentur, hic autem
Aristides clarus exsistat et Themistocles obscuretur, perspi-
cuum est tantum eo modo pugnam accurate describi posse,
quod duas illas narrationes coniungimus. Tum ut omittam,
quod scribendi genus idem sit et eodem ordine res gestae
narrentur, tam multis locis singula verba inter se consen·
tiunt, quae nullo alio modo explicari possint, quam ut
statuamus ex uno fonte ea fluxisse, ut nonnulla autem inter
se discrepent, id quod maxime in eo situm est, quod res
quaedam altera narratione narrentur, quum in altera desint,
facile diverso consilio factum esse intelligimus. Quare fieri

