24

cum Herodoto fore ad verbum consentit multis locis atque
hic, ut utrumque ex uno scriptore desumpserit neeesse sit.
Atqui haec nullo modo ex Ephoro fluxerunt.. Multo facilius
igitur est sumere Plutarchum alio scriptore etiam hic usum
esse atque Ephoro, sed quis sit postea videbimus.
Diodorus quum statim ad narrandam pugnam ipsam
transeat, si cum Plutarcho comparamus, nullius momenti
est neque pro capp. XVIIâ€”XIX quibus hic pugnam descri-
bit, ex eo quidquam lucramur. Hic plane congruenter cum
Herodoto pugnam narrat, Diodorus tantum res, quae fieri
omnino non possunt, affert. Numquam enim ita pugnatum
est, ut ab hoc narratur, sed magna vis oratorii ornamenti
est, nulla ratione habita, utrum id quod narratur verum
sit aut fieri possit necne, et quam recte Polybius Ephorum
vituperaverit, quod non intelligeret pugnas terrestres, optime
hoc capite Diodori demonstratur. Nam pugna eodem modo
narratur atque apud Artemisium, Thermopylas, Salaminem,
quod quum Graeci in angusto stent, Persae vincuntur,
quippe qui copias explicare non possint. Quod quum ibi
factum esset, Persae hic perturbatione exercitus victi sunt.
Neque vero Ephori hoc interest, si modo id quod narrat
delectat et iucundum est lectu. Tamen haec narratio maximi
nobis momenti est, quum nobis demonstret Plutarchum
Ephoro usum non esse. Quamquam igitur summam praecepi,
tamen in eis quae sequuntur saepius ad id quod ille
narrat redibo, nisi res plane ficta est. Quum Herodotum
cum initio cap. XV comparamus, iure dicere possmnus
tam breve hoc esse quam illum longum. Nam Plutarchus
tantum leviter ea tangit, quae ille multis verbis exponit
Graecos aciem mutasse castraque ad fontem Gargaphiam

posuisse et Mardonium saltus Cithaeronis occupasse seque v

cum ducibus Persarum deliberasse, utrum manerent an
Thebas redirent. Neque vero id quod Plutarchus elegit
nobis sufficit, quum plurimum omiserit et propterea res alio
modo coniunxerit atque Herodotus. Plutarchus enim narrat

